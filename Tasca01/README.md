# T01 DRP: còpies de seguretat. Estudi cas client

## Introducció
La primera hora el vostre responsable de seguretat us presenta el tema de les còpies de seguretat a partir d’un material didàctic. A continuació, caldrà que treballeu els aspectes del tema i ho fareu mitjançant una dinàmica cooperativa.

---

## Presentació del cas client
**"Muntatges i Serveis Tècnics SL"** és una petita empresa dedicada a la instal·lació i manteniment d'equips industrials.

### Infraestructura Tècnica:
- **Servidor de Fitxers (Ubuntu Server):** Conté tota la documentació crítica:
  - **Documents de Projectes:** Plànols, especificacions tècniques (300 GB, creixement moderat).
  - **Bases de Dades (Comptabilitat i Clients):** Crítiques i d'ús diari (20 GB, canvi constant).
  - **Carpetes Personals dels Usuaris:** Per a la feina diària (100 GB).
- **10 Equips Clients (Windows 10/11):** Els usuaris treballen majoritàriament amb fitxers del servidor, però alguns tècnics guarden de forma temporal informes i altres arxius importants a la carpeta *Documents*.
- **Connexió a Internet:** Fibra òptica de 600 Mbps (simètrica).

### Requisits de Recuperació:
- **Temps de Recuperació (RTO):** Les dades de Comptabilitat/Clients han d'estar disponibles en menys de 4 hores.
- **Pèrdua de Dades Admesa (RPO):** Es pot admetre una pèrdua màxima de 24 hores per a la majoria de dades, però les dades de Comptabilitat/Clients no poden perdre més de 4 hores de treball.
- **Retenció:** Cal guardar les dades amb un historial d'almenys un mes.

---

## Fase 1: Treball individual
De forma individual, heu de donar resposta a les següents preguntes basant-se en el cas pràctic:

1. **Què copiar? (Priorització):** Quines són les dades més crítiques del servidor? Cal fer còpia dels 10 equips clients? Justifica-ho.
2. **Periodicitat i Tipus de Còpia:** Proposa un calendari bàsic per a la setmana (Diari/Setmanal/Mensual) i quin tipus de còpia aplicaràs (Completa, Diferencial, Incremental) per a les dades crítiques.
3. **Mitjans i Ubicació:** Quin tipus de mitjà de còpia utilitzaries (Discs durs externs, NAS, Cloud, Cintes)? On s'hauria de guardar físicament la còpia més recent (*Regla 3-2-1*).

---

## Fase 2: Treball per parelles
Treballant per parelles:

1. **Discussió i Consens:** Comparen les seves respostes individuals (Fase 1).
2. **Elaboració d'una Proposta Unificada:** Heu de consensuar i dissenyar el vostre propi *Esquema 3-2-1 de Còpies* (3 còpies, 2 mitjans, 1 fora de lloc) basat en els requisits del cas.

| Element                | Proposta de la Parella | Justificació |
|------------------------|-------------------------|-------------|
| **Dades Crítiques**    |                         |             |
| **Periodicitat (BD)**  |                         |             |
| **Tipus de Còpia (BD)**|                         |             |
| **Mitjà 1 (Local)**    |                         |             |
| **Mitjà 2 (Extern)**   |                         |             |

---

## Fase 3: Treball en grup
1. **Debat i Selecció:** Cada parella presenta el seu esquema. El grup debat els pros i contres de cada proposta (cost, temps de recuperació, seguretat, simplicitat).
2. **Disseny de la Política Final:** El grup ha de redactar la Política de Còpies de Seguretat Definitiva que presentaran a l'empresa *"Muntatges i Serveis Tècnics SL"*.

### Document Final (Fase 3)
El grup ha de generar un document amb els següents punts resolts:

1. **Dades Objecte de Còpia**  
   Quines dades es copien i amb quina freqüència (separant Servidor/Clients i crítiques/no crítiques).

2. **Cronograma Setmanal Detallat**

| Dia      | Dades (Ex: BD) | Tipus de còpia | Mitjà |
|----------|----------------|----------------|-------|
| Dilluns  |                |                |       |
| Dimarts  |                |                |       |
| ...      |                |                |       |
| Diumenge |                |                |       |

3. **Elecció de Mitjans i Ubicació (Regla 3-2-1)**
- **Mitjà 1 (Local):** Quin mitjà concret (p. ex., Disc dur USB, NAS) s'utilitza.
- **Mitjà 2 (Extern):** Quin mitjà (p. ex., Cloud, LTO) i el proveïdor proposat (p. ex., Azure, Google Cloud, servei local).
- **Ubicació Fora de Lloc:** On es guarda la còpia externa (física o lògica) i qui és el responsable de la seva gestió.

4. **Estratègia de Recuperació (RTO/RPO)**  
   Com es garanteix que les dades de Comptabilitat/Clients compleixen amb el requisit de RPO (4 hores) i RTO (4 hores).

---

## Materials i links de suport
- **Moodle 0226 Seguretat Informàtica. RA2.AA3Còpies**
- **INCIBE:** Copias de seguridad. Una guía de aproximación para el empresario.
- **Xataka:** Backup 3 - 2 - 1, el método definitivo para mantener a salvo tus datos. [YouTube]. Setembre 2017. Disponible a:  

a l'arxiu [solucio.md](solucio.md) esta la solució de la tasca 01

