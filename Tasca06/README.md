# Tasca 6 Accés remot. Escriptori remot (RDP)

# Molt bé, equip

En la tasca anterior vam establir les bases de l'administració remota de servidors mitjançant la línia de comandes (**SSH**). Però, **què passa quan el servidor que administrem és un Windows Server amb una interfície gràfica?** O, més important encara, **què passa quan un client ens truca i diu:**

> "No em funciona el programa X"  
> "M'ha sortit un error a la pantalla"

Com a consultors d'**EverPia**, no només gestionem backend, sinó que donem suport directe a l'usuari final. No n'hi ha prou amb una terminal; **necessitem veure el que ells veuen i prendre el control del seu ratolí i teclat.**

---

## La Vostra Missió: Guies de Suport Gràfic (PoC)

La vostra tasca és **crear la documentació que rebran els futurs becaris per a tasques de suport remot**.  
Farem una **Prova de Concepte (PoC)** interna utilitzant màquines virtuals per crear les guies d'ús oficials sobre **com establir connexions d'Escriptori Remot**.

---

### Ens centrarem en la tecnologia predominant:

- **RDP (Remote Desktop Protocol)**:  
  L'estàndard de Microsoft per administrar els equips Windows.  
  Però actualment no es queda únicament a l’ecosistema de Microsoft:  
  en el món **GNU-Linux**, **Gnome**, un dels escriptoris gràfics més usats, va incorporar suport per aquest protocol, de manera que ara **ens podem connectar a un equip Zorin, de la mateixa manera que ho faríem a un Windows 11**.

---

## Objectiu de la documentació

Aquesta documentació ha de ser **extremadament clara**.  
Penseu que **un client nerviós està a l'altra banda del telèfon**, i la rapidesa amb què ens connectem al seu equip per resoldre la incidència **definirà la nostra qualitat com a servei**.

---

 - [Guia.md](guia.md)

 - [Torna a la pàgina principal](../README.md)
